1. Szybkość wdrożenia: Zespoły, które muszą szybko rozpocząć pracę z nową metodą, zdecydowanie powinny wybrać tablicę Kanban. W tym przypadku już sam etap konfiguracji nie jest skomplikowany – wystarczy utworzyć kolumny i przypisać je do statusów zadań. Kanban jest prosty i intuicyjny, przez co umożliwia zespołom szybkie wdrożenie i rozpoczęcie pracy. 

2. Rozmiar projektu: Kluczowym aspektem, rozważanym podczas podejmowania decyzji, powinien być rozmiar projektu. W przypadku mniejszych projektów z ograniczoną liczbą zadań, zdecydowanie lepiej sprawdzi się tablica Kanban. Większy, bardziej złożony i rozbudowany projekt, który zawiera większą liczbę zleceń, będzie efektywniej zarządzany przy wykorzystaniu metodyki Scrum. Tablice Scrum pozwalają zespołom organizować zadania, zarządzać procesem i na bieżąco monitorować postępy projektu.

3. Postępy w projekcie: Jeżeli dla zespołu ważne jest szczegółowe monitorowanie postępów w projekcie, to tutaj lepszym rozwiązaniem jest Scrum. Podział na sprinty, przydzielanie story pointów i niezliczone wykresy oraz narzędzia raportowania sprawiają, że zespół otrzyma pełne dane na temat każdego zadania.

4. Liczba funkcjonalności: Scrum oferuje więcej funkcji niż Kanban – to dlatego, że rozpoczęcie pracy wymaga wcześniejszego jej zaplanowania przez zespół. Kanban jest zdecydowanie prostszy – jedyne co zespół musi zrobić, to dodać zadania do tablicy i umieścić je w odpowiednich kolumnach, zgodnie z ich aktualnym statusem. Właśnie dlatego Kanban ma mniejsze możliwości raportowania niż Scrum. Jeżeli zespół ma większe wymagania odnośnie harmonogramów i ich planowania – lepszym wyborem jest Scrum.

5. Łatwość użycia: Scrum to złożona metodyka i może wymagać dużego wysiłku już na etapie samego planowania. Podczas planowania może być konieczne dodanie wielu różnych elementów – wersji, story pointów i sprintów. Ponadto należy na bieżąco monitorować zgłoszenia w backlogu, w bieżącym sprincie oraz te, które zostały ukończone we wcześniejszych sprintach. To może być zbyt dużo dla niektórych użytkowników. W Kanban widać wszystkie zadania z danego projektu na jednej tablicy. Dlatego z Kanban często korzystają zespoły biznesowe – zależy im bardziej na zarządzaniu zadaniami niż na skomplikowanym planowaniu i raportowaniu.

